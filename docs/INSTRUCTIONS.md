# Connecting People - Realtime Web App

Om de klantrelatie te bestendigen ontwikkel je bij wijze van relatiegeschenk een realtime toepassing voor een bestaande opdrachtgever. Je kiest een opdrachtgever waar je het afgelopen jaar met plezier mee hebt samengewerkt. Verbaas ze met jouw eigen initiatief en jouw capaciteiten en versterk daarmee de relatie.

## Context

Deze leertaak hoort bij sprint 11 "Connecting People". Dit is een leertaak die je in een team uitvoert voor een opdrachtgever.

In het college S11W1-01-Sprintplanning-Connecting-People en de workshop S11W1- en S11W1-02-My-first-chatroom wordt de opdracht en de werkwijze uitgelegd.

## Doel van deze opdracht

Je maakt in deze leertaak een real-time applicatie waarmee mensen direct met elkaar in verbinding staan om te chatten, berichten te sturen, vragen te stellen, een chatbot te gebruiken, of iets anders.

## Werkwijze

Je werkt in een team van max. 3 frontenders aan een website voor een opdrachtgever. Zorg er voor dat je duidelijk afspraken maakt en elkaar dagelijks op de hoogte houdt van vorderingen. Samen met jouw team ben je verantwoordelijk voor de planning, het samenwerkingsproces én het eindresultaat.

Deze opdracht gaat over alle fases van de DLC [analyseren](#analyseren), [ontwerpen](#ontwerpen), [bouwen](#bouwen), [integreren](#integreren) en [testen](#testen).

### Analyseren
*In de analysefase inventariseer je wat er moet gebeuren om een taak uit te voeren.*

1. Houdt een brainstorm over het te realiseren realtime product
2. Maak een morphological chart om systematisch ideeën te genereren
3. Zorg dat je tenminste 10 ideeën hebt verzamelt voor je verder gaat.

### Ontwerpen
*In de ontwerpfase neem je ontwerpbeslissingen en zorg je dat je precies weet wat je moet gaan bouwen.*

1. Kies onderbouwd een van de ideeën en maak daar een ontwerp voor
2. Begin met het schetsen van wireframes, check die bij een docent en verbeter ze.
3. Werk jouw wireframes uit in figma en link ze aan elkaar zodat een wireflow ontstaat.
4. Maak de schematische weergave van de state van jouw applicatie in een process-flow.
5. Laat zien welke socket verbindingen gelegd worden in een data-lifecycle diagram.

### Bouwen
*In de bouwfase realiseer je de beslissingen uit de ontwerpfase.*

1. Initialiseer een node/express/ejs omgeving en installeer socket.io
2. Zorg dat er serverside en client-side naar basis events geluisterd wordt.
3. Implementeer in kleine stapjes de functionaliteit voor jouw toepassing. Deel als het nodig is de stapjes in met behulp van een docent.

### Integreren
*In de integratiefase voer je de aanpassingen door zodat iedereen ze kan zien.*

1. Integreer jouw real-time web app in de bestaande website van de opdrachtgever (kopieer een losse webpagina op Github) zodat duidelijk wordt hoe jouw toepassing geïntegreerd kan worden.
2. Publiceer jouw project via bijv. Vercel of Heroku

### Testen
*In de testfase controleer je of jouw aanpassingen werken zoals bedoeld.*

1. Test jouw toepassing zorgvuldig
2. Presenteer jouw relatiegeschenk aan de opdrachtgever.

## Criteria
*Definitions of done*

Focus sprint 11 - De focus van deze sprint ligt op het maken van multi-user omgeving door het opzetten van een real-time verbinding tussen client en server. 

### Deze leertaak hoort bij de gedragscriteria:

M: Je houdt in beginnende mate rekening met de belangen van de eindgebruiker bij het realiseren van een oplossing voor een opdrachtgever.

C: Je documenteert op professionele wijze en houdt voortgang bij.

P: Je combineert aangeboden principes en conventies op het gebied van frontend, interface design en vormgeving om een passende oplossing voor een opdrachtgever te realiseren.

P: Je schetst om gedachten en processen te verkennen en abstracte begrippen over te brengen.

L: Je maakt aangeboden en zelf gevonden materie eigen en gebruikt dit bij leertaken, deelt ervaring binnen de squad.

Deze opdracht is done als:

[ ] - Er staat een werkende real-time web app online en deze is door meerdere gebruikers tegelijk te gebruiken
[ ] - De functionaliteit werkt zoals verwacht
[ ] - De app is gedocumenteerd in de Readme van het project
[ ] - Alle beslissingen zijn navolgbaar in de wiki van het project
[ ] - De opdrachtgever is blij verrast met het resultaat
